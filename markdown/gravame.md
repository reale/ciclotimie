
\bigskip\bigskip
{

Ço dit Ysolt : Jol sai pur veir.  
Sachez que le sigle est tut neir.

}

# i

Jeremy Mann, %
Times Square Lights%

we hear the mournful knells

the glorious glare of day
quenched with gloom
hath yielded to night

the luscious scent of blossoms
is fraught with rue
with bitter reproach

and lo! from afar we spy
the gleamy lights
and the dismal attire
of the torch-bearers

# ii

Arsenij Nikiforovič Semënov %
Вид на Смольный собор в Ленинграде%

alle luci dell'alba, alla strada già chiara
alle torce (inutili) tra le mani
al voltare della cantonata
con la via che slarga verso il mare
al troppo
lezzo di primavera che comincia
(finalmente)
e ai tuoi seni barbari, per ultimi

# iii

Sabin Bălaşa, %
Nunta cosmică%

il confine tra veglia chiacchierina
e sonno inconsapevole
l’ho superato stanotte mille volte
come un fiume basso da passare a guado
in un senso prima e poi nell’altro

se ai miei occhi ogni frontiera
non è mai netta né indiscutibile
ma frastagliata e gonfia e terra ampia
è alle notti agitate è alla contesa aperta
di sonno e veglia che ne son debitore

# iv

Giacomo Balla, Mercurio transita davanti al sole

ancora mi seduce la sostanza oscura
e calda delle notti sicché corro
a rifugiarmi tra le coltri
preso da voglia di tana

e che siano serrate a doppia mandata
le porte che non vi s'insinui
agonia viscida d'inverno

e non è più il tempo che mi lascio
strappare al sonno
da voci trascinate nel buio
ma che non lo vorrei ancora una volta
non chiedetemi giuramento

# v

cari muri d’edera e vecchi lampioni
quante volte mi foste quinta
a un vagare interminato
compagni nell’imbarazzo del mattino
scorta di strada senza fine

ma non lasciate amici
che io sia solo stanotte
negli angoli gremiti di rottami
si appiatta il corteo dei giorni
l’affanno mi toglie le forze
il non saper dire
ancora
sono nascosti
laggiù

e ieri ho sentito il calore degli amici
per la prima volta una comunità
inoffensiva
non lasciarsi squarciare il petto
dalla durezza degli sguardi

# vi

non è ancora allentata
la morsa chiusa dell'inverno
ma lo sarà presto

come un esercito schierato
come le schiere rosse dell'armata fuori dai reticolati
così è la primavera tutt'intorno alle mura
e manda lontano i canti di guerra e le grida

io non sbircio dalle finestre
ma spingo un braccio oltre gli interstizi della tana

# vii

Giulio Turcato, Superficie lunare

nient’altro che
un contorcersi di nero nel nero
però un contorcersi regale
e artificiali lucciole che non si contavano
e la solita notte incorente
la solita notte in problematico equilibrio
la solita notte che non dà pace

# viii

Alberto Burri, Grande cretto nero

si strappa il velo del cielo
si strappa ad oriente la tregua della notte
troppo tardi per negarsi alla crudeltà primaverile
troppo tardi per aggrapparsi all'inverno che dilegua
e il giorno dilaga tra le pietre
e per le vie di giovinezza antica
le membra stracche dal carico inutile e lungo
si riposano
e non si risparmiano gli schiaffi sulle spalle dei compagni
che ormai la fatica è compiuta
e poi a stare tutti insieme si sente meno
questo giorno che comincia stupito e senza ombre
fiaccole opache e inutili
estinte a una a una
con gesto di carnefice

# ix

Mimmo Paladino, Dormiente

giorno pieno

per la finestra spalancata
si versa dentro alla stanza
il cielo di nuvolaglia

un brandello di sonno ancora
strappato agli uffici mattinali

è il sogno del padre
finalmente remoto
(scoppio d’odio o di passione tardiva?)
l’estrema difesa

risvegliarsi poi alla ferraglia
del tram
che riempie la strada

# x

non è ancora
o non è più il tempo
di prestare orecchio
a un remoto dolore carnale
eppure
troppo di me c'è rimasto incastrato
onde il continuo riandare

# xi

sgorgare di voci
rorida messe
di spighe feconde

sensi tesi
incerta sapienza
disperazione carnale

memorie di una
perduta pubertà
passione voluta gridare

ma soffocata nella carne
un passo prima di primavera

# xii

Lyonel Feininger, %
Sails%

vessillo esposto e spregiato
panno mondato di macchie
lenzuolo tradito di nozze

schiocchi appiccicosi
come sofferenza dolce
vessillo teso nell'aria
tesa essa pure di freddo
che va via

sera lontana di primavera
lontana sera di strazio
di vento e di sensi
di dolorosa nascita
di remota venuta al mondo
scaglia di notte più densa
straccio tessuto troppo in fretta
telo riempito di paure
cortina spregiata

messe di vento
facies di antiche nozze
forma di geometria non dedotta
incalzare non placato
non ancora

# xiii

c’è dentro più di durezza
negli artigli d'astore dell'inverno
aggrappati alle carni
o nel dilatarsi del buio
di questa notte?

s'immagina lontana l'alba
ma non è
un gallo riempie la cavità della notte
di un gracchiare fuori tempo
forse per la troppo incongrua
dilatazione

è fresco

il lenzuolo un cencio lasciato in un angolo
il gallo neppure fa più paura
sta lì muto o stride ogni tanto
