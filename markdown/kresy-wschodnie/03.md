# krakonoš

io ti conosco

sei la solitudine aspra  
sei l’andare interminabile  
sei il perdersi tra le nevi

accigliata vergine ferocia

quelli che non ti sanno  
a che gli serve cantare le altre pietre  
quelle pietre coltivate di piccoli quartieri?

di laggiù pochi conoscono  
il tuo apparire nella neve  
ma nessuno come me sa dire  
nel confine aperto dell’orizzonte  
dov’è che s’innalzano  
le cento guglie
