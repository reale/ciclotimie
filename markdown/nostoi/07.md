# autunnale per san lorenzo

Lyonel Feininger, %
Barfuesserkirche I%

chi sa la tua controra di quartiere  
romana tanto poco e il tuo  
antimediterraneo pan  
che gioca a rimpiattino  
per strade ferrate e fabriche  
vòlte a settentrione?

chi sa la nostalgia d'un pomeriggio  
lieve di domenica d'autunno  
che sono spente le tède  
—ma appena appena—  
delle tue ebdomadarie tesmoforie  
e già si danno per sedotte  
a un raziocinio ossidato e caldo  
le tue strade?

chi sa di quanto tu infittisci  
la trama della mia appartenenza  
sarcitura di opera e di umori?
