
# i

Gaetano Previati, Paesaggio

schiarisce il cielo
un attimo prima fingeva inverno

# ii

sonno mescolato di voci
di luce
di pioggia impròvvida di marzo

corsa a mezz’aria sui binari
realtà o inganno dei sensi?

poi, giunto, ho scelto
l’oblio delle coltri

# iii

la haine et l’ivresse surveillent
l’enfantement d’un jour

# iv

si cammina come sospesi
in un pulviscolo che si fa scuro
e agguaglia terra e cielo

ci si aggrappa a questi pezzi
di luce che invadono l’aria

# v

il cielo è questo grembo immenso
avvolgente e intoccabile
sulle sue

con incongruità ben nota
mi infiamma la primavera voglia di tana

# vi

sere di marzo che già si slargano
il cielo conca di barbagli
una presenza-assenza
di presentiti turbamenti marini

# vii

primavera è anche questa
col cielo pieno di pioggia
perché si sente la lotta
ma si sa la certezza del sereno

# viii

Hermann Nitsch, %
Das 6-Tage-Spiel%

ancora aspetto un apollo
che venga a togliermi di dosso
la pelle che mi germogliò
l'anno passato

# ix

Marc Chagall, %
Посвящение Гоголю%

questa primavera mi è scoppiata dentro
come di consolidata prammatica
ma poi che fine ha fatto la voglia

(che avevo)

di non lasciarne scorrere a vuoto
i giorni gonfi di luce?

# x

vento novello di maggio
mi trascina fuori di casa
mi vuole ebbro degli umori
di un Mediterraneo ridesto...
