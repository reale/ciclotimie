
# i

Aleksandr Michajlovič Rodčenko, %
Белый круг%

ma sono la stessa cosa
sonno veglia
vigilanza incoscienza
logos panico
e frontiera
e il grembo incerto
della terra

# ii

Marcel Duchamp, %
Rotorelief n3%

è specchio il dio
è solitario amore
è sguardo eternamente
volto al fluire

# iii

Philippe Decrauzat, %
BSBTE (Black Should Bleed To Edge)%

mi vieni incontro sul limite
della sera o del sonno
mi mostri permeabile
la frontiera
giacché ti si addice
stare di fronte

pure sono tuoi per intero
terrore del meriggio
strada isolata
folgorazione non mediata
spazio senza ragione

tu inflessibile
lume superno
generi creature
pietrose
che sanno sguardi
di pietra

# iv

a cosa assomigliarti?

a una bestiola dei boschi —
un volpino un leprotto che guizza tra l'erba
una daina giovinetta dalla tenera gola —
oppure a un agnello capriccioso
ignaro ancora dei morsi?

ma sa l'agnello la rupe
e la daina il signore radioso
sanno il leprotto il volpino
il silenzio al meriggio e i cani
e l'inutile fuga?

# v

Sabin Bălașa, %
Compoziţie marină%

tu inflessibile
lume superno
generi creature
pietrose
che sanno sguardi
di pietra

# vi

Max Ernst, %
Antipoden Landschaft%

arcade dai molti nomi
tu che rechi la luce
ma godi degli antri
proteggi il nostro limite
e salvaci dalla pazzia
la peggiore la più umana
tra le nostre paure
