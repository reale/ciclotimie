\chapter*{Pan}

\poemtitle{i}

\begin{verse}
    è specchio il dio\\
    è solitario amore\\
    è sguardo eternamente\\
    volto al fluire
\end{verse}

\begin{verse}
    ma sono la stessa cosa\\
    sonno veglia\\
    vigilanza incoscienza\\
    logos panico\\
    e frontiera\\
    e il grembo incerto\\
    della terra
\end{verse}

\clearpage

\poemtitle{ii}

\begin{verse}
    mi vieni incontro sul limite\\
    della sera o del sonno\\
    mi mostri permeabile\\
    la frontiera\\
    giacché ti si addice\\
    stare di fronte
\end{verse}

\begin{verse}
    pure sono tuoi per intero\\
    terrore del meriggio\\
    strada isolata\\
    folgorazione non mediata\\
    spazio senza ragione
\end{verse}

\clearpage

\poemtitle{iii}

\begin{verse}
    a cosa assomigliarti?
\end{verse}

\begin{verse}
    a una bestiola dei boschi\\
    un volpino o un leprotto che guizza tra l'erba\\
    o una daina giovinetta dalla tenera gola\\
    oppure a un agnello capriccioso\\
    ignaro ancora dei morsi?
\end{verse}

\begin{verse}
    ma sa l'agnello la rupe\\
    e la daina il signore radioso\\
    sanno il leprotto il volpino\\
    il silenzio al meriggio e i cani\\
    e l'inutile fuga?
\end{verse}
