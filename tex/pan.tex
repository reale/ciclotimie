\chapter*{Pan}

\poemtitle{i}

\begin{verse}
    ma sono la stessa cosa\\
    sonno veglia\\
    vigilanza incoscienza\\
    logos panico\\
    e frontiera\\
    e il grembo incerto\\
    della terra
\end{verse}

\clearpage

\poemtitle{ii}

\begin{verse}
    è specchio il dio\\
    è solitario amore\\
    è sguardo eternamente\\
    volto al fluire
\end{verse}

\clearpage

\poemtitle{iii}

\begin{verse}
    mi vieni incontro sul limite\\
    della sera o del sonno\\
    mi mostri permeabile\\
    la frontiera\\
    giacché ti si addice\\
    stare di fronte
\end{verse}

\begin{verse}
    pure sono tuoi per intero\\
    terrore del meriggio\\
    strada isolata\\
    folgorazione non mediata\\
    spazio senza ragione
\end{verse}

\begin{verse}
    tu inflessibile\\
    lume superno\\
    generi creature\\
    pietrose\\
    che sanno sguardi\\
    di pietra
\end{verse}

\clearpage

\poemtitle{iv}

\begin{verse}
    a cosa assomigliarti?
\end{verse}

\begin{verse}
    a una bestiola dei boschi —\\
    un volpino un leprotto che guizza tra l'erba\\
    una daina giovinetta dalla tenera gola —\\
    oppure a un agnello capriccioso\\
    ignaro ancora dei morsi?
\end{verse}

\begin{verse}
    ma sa l'agnello la rupe\\
    e la daina il signore radioso\\
    sanno il leprotto il volpino\\
    il silenzio al meriggio e i cani\\
    e l'inutile fuga?
\end{verse}

\clearpage

\poemtitle{v}

\begin{verse}
    tu inflessibile\\
    lume superno\\
    generi creature\\
    pietrose\\
    che sanno sguardi\\
    di pietra
\end{verse}

\clearpage

\poemtitle{vi}

\begin{verse}
    arcade dai molti nomi\\
    tu che rechi la luce\\
    ma godi degli antri\\
    proteggi il nostro limite\\
    e salvaci dalla pazzia\\
    la peggiore la più umana\\
    tra le nostre paure
\end{verse}
