\chapter*{Ombra}

\begin{otherlanguage}{romanian}
    Nu mă regăsesc în el, deşi îmi pare evidentă prezenţa isteriei mele de atunci. (Emil Cioran)
\end{otherlanguage}

\poemtitle{i}

\begin{verse}
    andai per starci (poco)\\
    ispido nelle prime mattine di gennaio\\
    ma quanto tempo per farne\\
    una dolce dorata coppa di solitudine\\
    piccola custodia di rifugi cesellati a mano?
\end{verse}

\begin{verse}
    e poi ebbi ombra\\
    di una primavera troppo lunga\\
    presi una di quelle primaverili sere di agosto\\
    e me ne andai
\end{verse}

\clearpage

\poemtitle{ii}

\begin{verse}
    sul bordo d'estate mi torce i sensi\\
    più amara più tesa nell'assenza\\
    l'aria del paese dove nacqui adulto
\end{verse}

\begin{verse}
    ma fui lesto a privarmene\\
    consentaneo al gioco di incontri\\
    e abbandoni che io chiamo vita
\end{verse}

\clearpage

\poemtitle{iii}

\begin{verse}
    terra, hai segreti\\
    sei dolce e petrosa\\
    e poi le cavità di mare\\
    onde non sei sprovvista\\
    quando ti vennero?
\end{verse}

\begin{verse}
    così ti prendi il senno\\
    dei figli e uguale di chi\\
    t'ha saputa per avventura
\end{verse}

\clearpage

\poemtitle{iv}

\begin{verse}
    golfi lunghi\\
    orlati di rapido asfalto\\
    sorpresi ancora dall'acqua\\
    come ventri ricolmi\\
    erano forse contrade e casali\\
    ora sono nascondimento segreto\\
    della mia terra
\end{verse}

\clearpage

\poemtitle{v}

\begin{verse}
    fanciullezza ombrosa\\
    fanciullezza soltanto immaginata\\
    costruita nel ricordo\\
    non irraggiungibile certo\\
    ma lasciata da parte\\
    ferocemente
\end{verse}

\begin{verse}
    cavità dolci e strette della mia terra\\
    dolci profonde cavità della mia terra\\
    custodite per me vi prego\\
    il segreto del vostro altrove
\end{verse}

\begin{verse}
    dischiudetelo per me soltanto\\
    e lasciatemi l'orgoglio\\
    della mia appartenenza\\
    che possa portarmelo\\
    in giro per il mondo
\end{verse}

\begin{verse}
    io sono vostro iure sanguinis\\
    e guai a chi mi dice mentitore
\end{verse}

\clearpage

\poemtitle{vi}

\begin{verse}
    nidi caldi d'ombra\\
    tra le case vecchie\\
    e negli angoli delle nuove\\
    che anche loro hanno segreti
\end{verse}

\begin{verse}
    ci si ferma a respirare\\
    odore d'incenso\\
    profumo di letto
\end{verse}

\clearpage

\poemtitle{vii}

\begin{verse}
    alla stazione quella prima volta\\
    stavo come chi aspetta di nascere
\end{verse}

\begin{verse}
    poi il cenno d'una strada ignota\\
    un mistero che sorveglia le case
\end{verse}

\begin{verse}
    era sera e li ricordo i fuochi vivi\\
    le foglie stropicciate e allegre
\end{verse}

\begin{verse}
    ed erano mio padre e mia madre\\
    quella città appena incontrata
\end{verse}

\begin{verse}
    licenza di vivere nuovo\\
    promessa di interstizi tra il cemento
\end{verse}

\clearpage

\poemtitle{viii}

\begin{verse}
    uno scaffale nell'angolo\\
    stretto d'una gelateria\\
    la scatola un po' polverosa\\
    un po' piena di meraviglie\\
    e lucente di armi smaltate
\end{verse}

\begin{verse}
    i piccoli lampioni appena accesi\\
    nella foschia luccicante d'autunno
\end{verse}

\begin{verse}
    i passanti\\
    cappelli e cappotti\\
    e occhiate ammiccanti
\end{verse}

\begin{verse}
    e quelle strane e lente sbuffate di vento
\end{verse}

\begin{verse}
    tra i vocaboli ornati da guglie in pietra sponga\\
    tra le vie cittadine strette da cemento dei '60\\
    tra le strade che tentano grembi insanguinati tra le colline
\end{verse}

\begin{verse}
    ma vengo a vedere\\
    la vita\\
    le vite\\
    in centro\\
    quando posso
\end{verse}

\clearpage

\poemtitle{ix}

\begin{verse}
    una spolverata di lampioni umidi\\
    viali d'oro croccante\\
    (ma in questi giorni soltanto)\\
    e pomeriggi di miele ambrato\\
    tra i condomini
\end{verse}

\clearpage

\poemtitle{x}

\begin{verse}
    vengo a concedermi\\
    —perché no?—\\
    un'andata nell'aria asprigna\\
    e dolce e voltare\\
    per gioco le pagine\\
    da accartocciare vermiglie\\
    tra i passi
\end{verse}

\begin{verse}
    a cercare ancora un poco di miele\\
    sull'orlo della sera\\
    a godere ai mille\\
    e mille spilli d'acciaio\\
    sulla mani e il collo\\
    a raccogliere il muso al vento\\
    ogni pezzo d'autunno
\end{verse}

\clearpage

\poemtitle{xi}

\begin{verse}
    notte autunnale\\
    prigioniera\\
    del luco più che\\
    delle civili mura
\end{verse}

\begin{verse}
    notte d'insonnia\\
    scandita in\\
    cicli infiniti\\
    di ascese e discese 
\end{verse}

\begin{verse}
    valle colma\\
    di vino drogato\\
    centro della mia\\
    gravità
\end{verse}

\clearpage

\poemtitle{xii}

\begin{verse}
    per i nomi delle tue città\\
    che snocciolo dolcemente\\
    per le asprezze segrete\\
    dei tuoi cerreti antichi
\end{verse}

\begin{verse}
    dispiegata\\
    cartesiana\\
    splendidamente certa\\
    del tuo privilegio
\end{verse}

\begin{verse}
    tu irrevocabilmente\\
    mi appartieni
\end{verse}

\clearpage

\poemtitle{xiii}

\begin{verse}
    il luogo lo scelsi perché disgiunto\\
    nebuloso altrove\\
    ma non sapevo\\
    avesse un oltre
\end{verse}

\begin{verse}
    ero andato per starci poco\\
    ispido nelle mattine di gennaio
\end{verse}

\begin{verse}
    poi mi bastò una strada\\
    nell'ombra di giugno\\
    il gioco segreto del sole
\end{verse}

\begin{verse}
    la sera soltanto riposare distesi\\
    sulla pietra calda alla stazione
\end{verse}

\begin{verse}
    solo dopo ebbi ombra\\
    di una troppo lunga primavera
\end{verse}

\clearpage

\poemtitle{xiv}

\begin{verse}
    fu avara di brama\\
    e rada e arresa\\
    la vita lassù\\
    finché restai
\end{verse}

\begin{verse}
    ma fu mia sorgente\\
    non quella ingombrante\\
    carnale
\end{verse}

\begin{verse}
    allora ancora non sapevo\\
    partenza
\end{verse}
